####सहज इन्धन वितरण प्रणाली सम्बन्धि अवधारणा पत्र 

समस्या समाधान गर्न वा सहजीकरण गर्न प्रविधिको प्रयोग उत्कृष्ट विकल्प हुनसक्छ। त्यसैले उपलब्ध प्रविधिको प्रयोग गरि हाल देखिएको इन्धन वितरण समस्यालाई व्यवस्थित गर्न ‘सहज इन्धन वितरण प्रणाली’ को प्रस्ताव गर्न खोजिएको हो। यो प्रणालीले इन्धन अर्थात पेट्रोल, डिजेल, मट्टीतेल र ग्यास वितरण गर्न पारदर्शी, स्वचालित र कम कष्टकर समाधान दिन सक्छ। तत्काल यो प्रणाली अवलम्बन गरियो भने पेट्रोलपम्प वा ग्यास डिपो अगाडी लामो लामो लाइन बस्नु पर्ने छैन।

यो अवधारणा पत्र ‘खुल्ला तथा स्वतन्त्र’ (open source) सिद्धान्त अन्तर्गत उपलब्ध गराइएको हुँदा, विनाकुनै रोकटोक र विनाकुनै प्रतिलिपि अधिकार नियन्त्रण, यसमा कुनैपनि परिवर्तन गर्न, सुधार गर्न तथा यो अवधारणा पत्रको आधारमा कुनैपनि प्रणाली विकसित गर्न सकिनेछ। 

####यो प्रणालीले कसरी काम गर्छ?
यो प्रणाली इन्टरनेटमा आधारित हुनेछ। यस प्रणाली वेव पोर्टल  र मोवाइल एस एम एस  मार्फत चल्नेछ जसमा मुख्यत: निम्न लिखित फिचरहरु हुने छन् ।

१. सवारी दर्ता
  सवारी साधनले बिलबुक रिन्यू गरेको डाटाबेस, बाट लिइनेछ । त्यसरी दर्ता भएका सवारीलार्इ सन्चालनमा रहेको नरहेको सूचना इन्स्योरेन्स सूचना प्रणालीबाट लिइनेछ । 
  मोवाइलबाट आफ्नो सवारीको नम्वर पठाएपछी त्यस्ता सवारीलार्इ दर्ता गरी राखिनेछ । जस्तो Ba 5 Cha 9999 लेखेर कुनै नम्वरमा एस एम एस गरेपछी दर्ता प्रकृया अगाडी बढ्नेछ । 

२. इन्धनका लागि आवेदन
 दर्ता भएका सवारी स्वतः इन्धनका लागी दर्ता हुनेछन् । इन्धन बितरण पोलिसी (समय सूची, कोटा, लट ब्यवस्था) जस्तो प्रावधानहरूसंग स्वचालित ढंगमा भिडाइ, कहिले इन्धन प्राप्त गर्न सक्नेछन् । टोकन नंबर समेत उपलब्ध गराइनेछ (टोकन asdfe जस्तै ५ अक्षरको हुनेछ)। उपयूक्त समयमा यस्ता टोकनहरू योग्य टकनमा रूपान्तरित हुनेछन् । त्यसको नोटिफिकेसन एस एम एस मार्फत उक्त मोवाइलमा गराइनेछ ।

३. डिजिटल र कागजी कुपन वितरण
 थप कुपन चाहिने छैन ।

४. QR कोड र SMS आधारित सूचना प्रबाह प्रणाली ।
  सम्पूर्ण ब्यवस्था SMS मा अाधारित रहनेछ । 

५. बितरण गर्ने स्टेसन सम्वन्धि ब्यवस्था । 
  सरकारले तोकेको मापदण्ड र नेपाल अायल निगमको ब्यवस्था बमोजिम उपयूक्त सबै स्टेशनहरूको कोड नेपाल अायल निगमले बितरण गर्नेछ । कोडहरू BL3PS (बागमती ललितपुर तेश्रो पुल्चोक साझा जस्तै ५ अक्षरको हुनेछ)  त्यस्ता कोड पम्पले स्पष्ट देखिनेगरी टाँस गर्नेछन् । 
  
५. इन्धन भर्ने प्रकृया ।
 नेपाल अायल निगमले दिएको कोड कुनै योग्य टोकनधारीले अाफ्नो मोवाइलबाट एस एम एस गर्नेछन् । जस्तो BL3PS asdfe 5 एस एम एस गरेमा सिस्टमले उक्त सवारीको नम्बर र बढीमा ५ लिटर र कम्तिमा उसको कोटामा प्राप्त तेल बिबरण पम्पको प्रोफाइलमा (बेव) मा लिष्टेड हुनेछ । तेल भर्ने पम्पले उक्त सवारीलार्इ तेल भरेको सुचना बेबमा टिक गरेर गर्नेछ । त्यो कोटाको तेल बितरण भएको सूचना एकिकृत गरि नेपाल अायल निगमलार्इ रिफिल गर्न सूचित गर्न प्रयोग हुनेछ । यो ब्यवस्था लाम लाग्दै गरेका सवारी इन्धन भर्ने स्थानसम्म नपुग्दै भइसक्नेछ । 

५. सबैखाले इन्धनको वर्तमान मौज्दात विवरण 
 बितरण गर्न बाँकी इन्धन, बितरित इन्धन र स्टकको इन्धनको सूचना नेपाल सरकारले देख्ने गरी बेबमा ब्यवस्था गरिनेछ ।

६. इन्धन वितरण तालिका
कुनै थप ब्यवस्था हुन अावस्यक देखिँदैन ।

यि माथि उल्लेखित फिचरहरु उपभोक्ताले बाहिर बाट देख्न सक्ने फिचर हुन भने भित्री रुपमा व्यवस्थापनको लागि, पेट्रोल पम्प दर्ता, ग्यास डिपो दर्ता र मौज्दात व्यवस्थापन जस्ता फिचर हुनेछन्।

####यस प्रणालीमा प्रयोग हुने कुराहरु:

यस प्रणालीमा निम्न लिखित विभिन्न सफ्टवेयर र हार्डवेयर प्रयोग गर्नु पर्ने हुन्छ:  

####वेब पोर्टल :
यो प्रणालीको मुख्य आधारको रुपमा वेब पोर्टल रहने छ जसमा निम्न लिखित functionalities  रहने  छन् ।:

१. इन्धन मौज्दात सम्बन्धि सार्वजनिक सुचना (infographics):
* केन्द्रीय भण्डारणमा तत्कालिन मौज्दात अवस्था
* क्षत्रिय भण्डारणमा तत्कालिन मौज्दात अवस्था
* दैनिक आयात विवरण
* दैनिक माग विवरण

२. मुख्य कार्यहरु जस्तो उपभोक्ता दर्ता, इन्धन आवेदन, व्यक्तिगत विवरणका लागि बटनहरु:
प्रयोगकर्ताले दर्ता वा इन्धन खरिद आवेदन जस्ता कार्यका लागि तिन मुख्य बटनहरु हुनेछन :
* नयाँ उपभोक्ता दर्ता
* इन्धन खरिद आवेदन
* व्यक्तिगत विवरण
३. पेट्रोल पम्प र ग्यास डिपोको स्थान सहितको अन्तरक्रियात्मक नक्शा
यो फिचर प्रयोग गरि उपभोक्ताले आफ्नो नजिक अवस्थित पम्प र डिपो को स्थान थाहा पाउन सक्नेछन।

४. अन्य:
आवश्यकता अनुसार अन्य फिचरहरु उपलब्ध गराउदै जान सकिनेछ। उपभोक्ताका लागि प्रतक्ष्य सरोकार राख्ने फिचर बाहेक, अन्य व्यवस्थापकीय फिचरहरु जस्तै पम्प/डिपो दर्ता, मौज्दात विवरण भर्ने कार्य आदी पनि वेब पोर्टलमा रहने छन्।


####एसएमएस प्रणाली:

इन्टरनेट उपलब्ध नभएका सामन्य मोबाइल फोन प्रयोगकर्ताले सूचना प्राप्त गर्न एसएमएस प्रणालीको प्रयोग गरिने छ। एसएमएस मार्फत उपभोक्तालाई दुई प्रकारको सूचना प्राप्त हुनेछ: १. कागजी फारम भरि दिइएको दर्ता आवेदन स्वीकृत/अस्वीकृत भएको जानकारी। र २. इन्धन खरिद आवेदन स्वीकृत भएको जानकारी तथा QR कोड (उपभोक्ता आइडी, स्वीकृत भएको परिमाण, वितरणका लागि तोकिएको स्थान र मिति QR कोडमा हुनेछ।)
<<परिमार्जित हुन बाँक >>


